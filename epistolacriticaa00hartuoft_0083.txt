71

Vestram πρῶτά κεν αὐτοῦ πατρός. Nimis enim inepte isto τοῦ
πατρός violatur sermo opicus

181 sq. Profecto Eumaeo Minerva Ulyssi, qui hactenus senex
decrepitus visus erat, corpus dat iuvenile vestemque nitidam.
Stupet ergo Telemachus ubi oculos in eum convertit atque
sic loquitur:

ἀλλοῖός μοι, ξεῖν’, ἐφάνης νέον ἠὲ πάροιθε,
ἄλλα δὲ ,Ρείματ’ ἔχεις καί τοι χρὼς οὐκέθ’ ὁμοῖος.

Erunt qui priorem versum sic vertant: „alius mihi nunc,
hospes, videris atque antea visus es’'; sed respuit istam ver-
sionem accuratior vocabulorum consideratio. Non enim νέον
est nunc sed modo (ante brevissimum tempus), neque ἐφάνης
est videris sed visus es. Non facile ergo e traditis verbis
sanum extundas sensum, sed emendatione opus est. Nullo
autem negotio restituitur id ipsum quod hic requiritur. Legen-
dum enim:

ἀλλοῖός μοι, ξεῖν’, ἐφάνης νέον ἠδὲ πάροιθε

„alius mihi, hospes, modo et antea visus es (quam nunc)'’.
Modo et antea: quam egregie illa verba mirantem decent
adolescentem. Ipso enim praesente in iuvenem convert-it Ulys-
sem Minerva3 tantummodo nutu eum foras ad se vocaverat;
sed tam cito in stabulum Ulysses rediit ut absentiam eius vix
sentire Telemachus potuerit. Ad totam ergo illam conversionem
brevissima quadam opus fuit horae particula. Nunc ubi iterum
eum conspicit Telemachus exclamat: „quam mutatus tu es
ab eo qui fueras modo, cum tecum colloquebar, et omnino
ex quo huc adveni.‘’

241 sqq. Agnitus a filio Ulysses de procorum numero eum
interrogat: scire enim se velle utrum solus cum filio eos
vincere possit proelio an sociis opus sit. Hic Telemachus
exclamat:

