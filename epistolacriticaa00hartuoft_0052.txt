LIBER X.

10 κνισῆεν δέ τε δῶμα περιστεναχίζεται αὐλῇ.

Sic olim edebatur: vos ingeniosam Duentzeri recepistis
coniecturam περιστειιαχίζετ’ ἀοιδῇ. Quae certe hoc commendatur
argumento quod verbo περιστεναχίζεται nullus recte adiicitur
dativus nisi is quo res significetur quae ut domus resonet
efficiat. Tamen, licet vitiosum esse αὐλῇ concedam, illud a
vetusto poeta scriptum esse quod Duentzerus voluit credere
non possum. Primum gemiscendi Verbum parum aptum
videtur claris vocibus convivarum laete atque hilariter can-
tantium. Deinde κνισῆεν ita positum est ut, licet substantivi
δῶμα sit epitheton, tamen simul etiam cum sententiae cohaereat
verbo. Verbum ergo exspectes quo non sonitus dicatur aliquis
sed nidor esse circa domum carnis igni impositae. Denique

graviori morbo laborat versus quam qui uno vocabulo αὐλῇ
mutato sanari possit.

64 sqq. Ulyssem ad Aeoli insulam ventis reiectum sic ille
alloquitur :
πῶς ἦλθες, Ὀδυσεῦς τίς τοι κακὸς ἔχραε δαίμων;
ἦ μέν σ’ ἐνδυκέως ἀπεπέμπομεν, ὄφρ’ ἀφίκοιο
πατρίδα σὴν καὶ δῶμα καὶ εἴ πού (ποθί) τοι φίλον εἴη.
Corruptus est ultimus versus; nam quae sententia sola hic
ferri possit: „ut venires in patriam tuam, domumque et quid-
quid illic tibi carum est,'' ea e verbis traditis elici nequit,

Aa* ,ΛΑ-μ .

