102

locorum, ubi εἰ ‹)' est in codicibus, eadem est ratio. Sic eo, .
ad quem in annotatione lectorem relegatiS, equidem mutare
nihil ausim. Est A 302. Briseidem se traditurum Achilles,
quoniam ita opus sit, declarat, neque se vi illam retenturum.
Sed addit:

τῶν δ’ ἄλλων ἅ μυί ἐστι θοῇ παρὰ νηϊ μελαίνῃ

τῶν οὐ κέν τι φέροις ἀνελὼν ἀέέκοντος ἐμεῖο.

Tum, voce, ut opinor, vultuque minaci:

εἰ δ’ ἄγε μὴν πείρησαι, ἵνα γνώωσι κι«ὶ οἵδε·

αἶψά τοι αἷμα κελαινὸν ἐρωήσει περὶ δουρί.

Nihil hic Agamemnonem iubet Achilles, neque eum ad ali-
quid faciendum adhortatur3 sed provocat eum, provocantium
autem sunt sententiae conditionales, velut notum illud Aristo-
phanicum αἶρε πλῆκτρον εἰ μαχεῖ. Quique gravi ira sunt commoti
plerumque sua ipsi verba interrumpunt. Eiusmodi autem ellipsis
Achilli aptissima nunc hic legitur: εἰ δέ pro εἰ δὲ βούλει vel
εἰ δὲ μὴ πείθει τῷ ἐμῷ λόγῳ. Contra εἶ’ ἄγε μὴν πείρησαι eius
esse videtur potiuS, qui iram iam missam fecerit, atque eum,
cui modo minatus sit, blande alloqui et admonere incipiat.

245. Post colloquium extra aedes habitum cum Eumaeo atque
bubulco, ubi se agnoscendum dedit illis, Ulysses rursus intrat
et pristina sede assidit: sequuntur eum Eumaeus atque bubulcus.
Tum legimus:

Εὐρύμαχος δ’ ἤδη τόξον μετὰ χερσὶν ἐνώμα.

Quam verum sit quod ad versum 186 de verbo ἐπέχειν
annotavi, ex uno hoc versu apparet. Si enim illic narratum
esset: „Antinous et Eurymachus in conatu perseverabant”,
hic unusquisque exspectaret „Eurymachus etiam arcum ma-
nibus versabat'', et absurdum foret „iam... versabat” de eo
qui nunquam desiit. Nunc cum illic legerimus: „Antinous
et Eurymachus nondum omiserant conatum, sed manebant
etiam'’‚ minime miramur hic legentes: „iamque (denuo post

