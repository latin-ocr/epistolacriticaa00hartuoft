21

quod tam saepe in antiqua poesi epica fieri videmus, pracsertim
in Odyssea, ut in una aliqua vocula haereant viri docti curn
totus locus, ubi illa legitur, sit ineptissimus. Pro pronomine
enim οἴ aliquo scripto vocabulo, quod melius veritati reique
de qua agitur conveniat, quid profectum erit? Sanane erunt
cetera? Immo vero restabit id quod longe ineptissimum est.
De calamitate qua ipsa est afflicta Laertem certiorem fieri
vult Penelope εἰ δή που.... Sequi nunc debet id quod ab illo
consilio exspectat tristis mulier. Sequitur autem:
(εἰ δή πού) τινα κεῖνος ἐνὶ φρεσὶ μῆτιν ὑφήνας....

Iam hoc ineptum a sene decrepito callidum aliquod exspec-
tare malorum remedium, quod ipsi mulieri omnium astutis—
simae in mentem venire non possit. Verum concedamus fieri
posse ut senex excogitet id quod iuniores fugiat omnes. Ipsa
addit Penelope cuiusmodi illud consilium sit futurum. Quidni
ergo potius eum illius admonet ne forte senile ingenium fingat
aliquid quod multo minus sit utile? Hoc quoque mittamus,
de ipso videamus consilio: ἔξεισιν ὁ γέρων, e villula sua prodibit.
Mira hercle calliditas! Et populares obsecrabit obtestabiturque.
En lepidum inventum Ulyssis patre dignum! Non ergo in uno
vocabulo οἵ vitium inest sed tres versus (ise-741) insanabili
laborant morbo, utpote sub tristissimo nati sidere: effutiit
enirn eos sciolus qui contentus non esset iis quae antiquus
vates dederat. llle tamen prudentissime in verbo καταλέξῃ finem
fecit, sibique persuasissimum habuit neminem iam fore qui
quidquam desideraret. Hoc enim accepto nuntio Laertes,
quamvis sit eius mens annis tarda, tamen statim perspiciet
quid sui sit iuris officiique: cum enim abierit neque unquam
sit reversurus filius et occisus nepos, ipse iarn solus restat
qui prohibeat quominus filii bona cumque illis uxorem a filio
domi relictam proci rapiant. Qui si illum non curarint gravis-
sima se alligaverint culpa, neque recusare poterunt quominus
legum impudentissime violatarum iustas dent poenas. Sed solus

