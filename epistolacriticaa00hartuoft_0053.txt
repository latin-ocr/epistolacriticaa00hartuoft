41

quia post εὶ deest pronomen τι. Quod etiamsi aliquo niodo
inseri posset tamen longe Nauckii praestaret lectio. Quod
enim ille dedit καὶ εἴ ποσέ σοι φίλον εἴη non solum recte dictum
est sed etiam totam narrationem egregie illustrat. Non enim
domum se rediturum Aeolo dixit Ulysses sed tantummodo
ὁδὸν ᾔτεεν ἠδ’ ἐκέλευεν πεμπέμεν’ (vs. 17 sq). Tum ventorum
rex illis convenienter precibus non ventum secundum solum
ei dedit, sed saccum ventorum plenum: cuius consilium ratioque
ex allocutione demum quam restituit Nauckius intelligitur.
Sive enim non audivit Aeolus quo Ulyssi esset iter faciendum,
sive hoc ex Ulyssis narratione intelligere quidem potuit (etenim
per integrum mensem Ulysscs apud eum est deversatus et
quidquid ille scire vellet narravit), sed postea scire se dissi-
mulavit, ei omnium, quotquot sunt, ventorum fecit copiam.
Eiusmodi autem doni auctorem g1oriari decet: „ita te a me
dimisi ut vel domum vel quocunque velles navigares.” Verum,
dum scribo, metuere incipio, ne ineptus sim qui fabulosae
narrationis rationem constare cupiam, cuin, in hac praesertim
parte Odysseae, tot res legantur admirationi quidem movendae
et auditorum animis detinendis aptissimae, sed quarum quod
esse potuerit consilium rogare putidum sit et insulsum. Ergo
Nauckianae lectionis patrocinium omittere sum paratus dum—
modo mihi concedatur illa pro verbis, e quibus salva Graecitate
nullus aptus sensus extundi possit, restitui aliquid quod neque
ineptum sit et ad intelligendum facillimum.

77 sqq. ἔνθεν δὲ προτέρω ’πλέομεν ἀκαχημένοι ἦτορ.

’τείρετο δ’ ἀνδρῶν θυμὸς ὑπ’ εἰρεσίης ἀλεγεινῆς
ἡμετέρῃ ματίῃ, ἐπεὶ οὐκέτι ’φαίνετο πομπή.

Quaeritur quid ἡμετέρῃ ματίῃ, quod hoc uno loco legitur,
significare possim mihi neque nostra stultitia, neque
nostra culpa, neque labore irrite, neque (quo sensu
Apollonius Rhodius usurpavit) nostra temeritate verum

