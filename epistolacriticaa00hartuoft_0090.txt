78

vel alia quadam facultate ceteros omnes vincat superetque:
in qua onim re multi coniuncti frustra desudant hanc ille
facile et nullo negotio peragit. Quodsi quis ῥεῖα λανθάνειν
(licitur, quanta eius sit velocitas observare iubemur: iam elap-
sus erat et procul abierat cum abesse eum ceteri viderunt.
Dei autem est ῥεῖα λαθόντα aliquo venire, in aedes penetrare,
subito alicui assistere. Multi homines alicubi adsunt, excubias
agunt aliove modo aliquem locum custodiunt3 deus tamen ea
facultate est praeditus ut ῥεῖα λαθών ceteros confestim uni
eorum appareat. Homo illud nullo modo facere potuisset, deus
vero non solum facit sed etiam facile. Quis autem unquam
velocitatis suae dedit documentum lacrima abstergenda? Cuius-
vis hominis est ita illud facere ut nemo videat: non requiritur
ad illud negotium deus vel homo dis amicus. Aut ergo vitium
hic latet in ῥεῖα λαθὼν Ἐύμαιον, aut verbis illis olim libri la-
cuna est impleta, aut denique venustissimae narrationis poeta,
dum diligenter vetusti vatis sermonem imitatur non semper
accurate singulorum vocabulorum formularumve‚ quae aliunde
deprompsit, vim perpendit.

313 De eodem cane Eumaeus dicit:
εἰ τοιόσδ’ εἴη ἠμὲν δέμας ἠδὲ καὶ ἔργα κτέ.

Hic vos cum Knightio ἠδέ τε ,Ρέργα legitis. Satius, ut opinor,
fuerit nihil mutare, ut etiam e literae Aeolicae defectu appa-
reat praestantissimum hunc locum a recentiore poeta compo-
situm. Nam ἡὸέ τε legitimam esse particularum compositionem
vix credo.

330 sqq. Telemachus omnium primus appropinquantem videt
Eumaeum nutuque ad se vocat:
ὃ δὲ παπτήνας ἕλε δίφρον
κείμενον, ἔνθα τε δαιτρὸς ἐφίζεσκε κρέα πολλὰ

δαιόμενος μνηστῆρσι δόμον κάτα δαινυμένοισι·

 

