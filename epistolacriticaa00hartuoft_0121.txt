109

sibi velit vel quomodo recte hic poni potuerit non video. In
verbo enim est notio satisfaciendi vel damni illati
compensandi vel restituendi quod ademeris. Sed
id qui κατὰ δῆμον fieri potest? Hoc enim est per totum
populum poniturque de ea re ad quam perficiendam singuli
cives sint adeundi. Qui autem ingentem debent pecuniam, ad
illam persolvendam quid facere κατὰ δῆμον solent vol cum
aliqua bona spe possunt? Ut opinor circumcursant familiam,
amicos, notos, ignotos, denique totum populum ad illam cor-
radendam‚ haud dissimiles mendicorum qui stipem colligunt.
Ergone ἀγειράμειόι κατὰ δῆμον scribendum? SIC Certe κατὰ δῆμον
apto verbo adhaerebit, recteque illud in praeterito tempore
erit positum, nam ut solvere possit aliquis praecedere debet
nummorum collectio. Contra satisfactionis et compen·
sationis tantummodo mentio fieri potest tamquam rei, quae
data acceptaque pecunia futura sit, neque, id quod iam
dictum est, ulla unquam satisfactio κατὰ δῆμον fit. Facile
tamen verbum ἀρέσσασθαι huc potuit irrepere, quoniam in uno
verbo ἁρεσσόμεθα tamquam in compendio, inest tota Eurymachi
oratio. Participium autem ἀγειράμενοι non legitur alibi, sed v
14 legitur prorsus eo sensu, quo hic opus est, additoque eodem
illo κατὰ δῆμονί

ἀλλ’ ἄγε foc δῶμεν τρίποδα μέγαν ἠδὲ λέβητα

ἀνδρακάς· ἦμες δ’ αὖτε ἀγειρόμενοι κατὰ δῆμον

τισόμεθ’.

Participium aoristi activi et alibi exstat et τ 197;

δημόθεν ἄλφιτ’ ἔδωκα καὶ αἴθοπα ,Ροῖνον ἀγείρει ς.

81 sq. Stricto gladio in Ulyssum incurrit Eurymachus:
ὃ δ’ ὁμαρτῇ δῖος Ὀδυσσεὺς
ἰὸν ἀποπροϊεὶς ’βάλε δὲ στῆθος παρὰ μαζόν.
Sic vulgo, vitiossime; praestat duorum codicum lectio (arm
προίει, quia particula δέ postulat praecedens verbum finitum,

