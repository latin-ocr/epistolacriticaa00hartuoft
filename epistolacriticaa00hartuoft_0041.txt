29

videtur, quamquam modum excedere eum censeo (illud enim,
licet facile ferri probarique possit, tamen non utique est ncces-
sarium) haud tamen recuso quominus pronomen foa retineat.
Propter versus a me reficti structuram conferatur ψ 136;

ἢ ἀν’ ὁδὸν στείχων ἢ οἳ περιναιετάουσι.

255 sqq. Ulyssem cibo iam potuque recreatum sic Nausicaa

alloquitur:
ὄρσεο δὴ νῦν, ξεῖνε, πόλινδ’ ἴμεν’, ὄφρα σε πέμψω
πατρὸς ἐμοῦ πρὸς δῶμα δαΐφρονος, ἔνθα σε φημὶ
πάντων Φαιήκων εἰὸησέμεν’ ὅσσοι ἄριστοι.

Hic vos pro vulgato εἰδήσεμεν Herwerdeni recepistis coniectu-
ram ἔτι δηὲμεν’, quam ingeniosissimam illoque acumine dignam
esse lubentissime agnosco3 levis tamen quaedam restat
dubitatio. Profecto verissimum est quod dicitis alienum hinc
esse sciendi verbum, sed non opus est in Latina loci
versione illo verbo uti: est enim οἶδα Latine scio, sed etiam
novi. Quodsi quis diceret verbum quod est novisse hine
alienum esse, ipsi, ut opinor, errare illum clamaretis. Quid
enim huic loco aptius, quid ipsi Ulyssi utilius quam omnes
insulae nobiles cognoscere, novisse, notos habere? EX hac
notitia quantum hospiti nasceretur emolumenti, antiquorum
hominum nemo ignorabat. Deinde non tam facile ἔτι διηέμεν
in εἰδησέμεν potuit corrumpi3 neque enim tam inter se similia
illa verba sunt, quin scriba non plane caecus statim videat
utrum habeat in exemplari suo, et, quoniam mox (vs. 291)
legitur δήεις ἀγλαὸν ἄλσος et iterum in vicinia (η 49) δήεις δὲ
διοτρεφέας βασιλῆας, vix credibile est quemquam illud ἔτιδηέμεν
quid sibi vellet non intelligentem de suo notius dedisse vcr-
bum εῑδησέμεν. Tum, quia ceteris Homeri locis nullae aliae
occurrunt obscuri illius verbi figurae quam δήεις, δήομεν, δήετε,
equidem hoc uno novam aliquam fingere vix ausim. Sed hoc
mitto: in sententia, quam Herwerdeni coniectura hisce versibus

