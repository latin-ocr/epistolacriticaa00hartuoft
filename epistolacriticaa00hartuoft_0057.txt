45

Merito hic haeretis rogatisque (in annotatione ad 275 sq.):
„ergone post incestum detectum matrisque miserum obitum
aliquot annos Thebis regnavit?’' Non est credibile hanc esse
poetae nostri narrationem: plane enim inepta est atque
absurda. Expungenda ergo quaedam esse persuasissimum
mihi est, neque tamen cum Duentzero facioy qui versus
275 sq. damnat. Quo enim consilio additos illos censeamus?
Praeterea deletis illis restat, quod vel maxime offendit, illud
γημαμένη... ’γῆμεν. Non ergo versum 275 cum sequente sed
cum praecedente equidem deleverim, quo facto aptissima
haec atque plane perspicua restabit narratio: „Epicaste inscia
horribile flagitium commisit: filio suo nupsit. Is enim patre
suo occiso Thebis regnum obtinuit: sic dii crudeles decre-
verant. At illa suspendio vitam finivit: ipse vero solus re-
lictus facti torquebatur conscientia.” Nunc non dicitur detectus
esse incestus: sed sine ullo damno huius rei mentio omittitur.
Mortem sibi conscivit Epicaste: cur? quando? Nempe taedebat
eam vitae postquam quid fecisset cognovit. Nisi cognovisset,
opinor, placidam peregisset vitam donec senio conficeretur.
Deinde Oedipus patre suo (Thebarum rege) occiso rex factus
dicitur. Addere opus non est: „ et reginam viduam factam ipse
duxit”: hoc enim sponte quivis intelligit. Sed versus a me
notatos addidit qui non perspiceret illud

ὃ δὲ fbv πατέρ’ ἐξεναρίξας
Καδμείων ἐάῑάνασσε θεῶν ὀλοὰς διὰ βουλάς
praecedentis γημαμένη fef) υἷι continere explicationem. Et tamen

lector non tardissimus facile ex iis quae restant crudele illud Α

deorum consilium cuiusmodi fuerit et quo ordine sit peractum
cognoscit: „suum ipse patrem occidit Oedipus: in eius regnum
successit et reginam duxit uxorem, suam ipse matrem’'.

Ansam ergo interpolationis datam videmus particula δέ,
quam hic, ut saepe alibi, eandem fere quam γὰρ vim habere
falsarium fugit.

